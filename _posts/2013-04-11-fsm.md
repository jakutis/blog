---
layout: post
title: Baigtinė būsenų mašina
date: 2013-04-11
---
# Baigtinė būsenų mašina

Pateiksime baigtinės būsenų mašinos (dar vadinamos baigtiniu automatu, ir angliškai "finite state machine" arba "finite automaton") pavyzdžių.
Turime automatines duris.

| **būsena \ įvestis** | Niekur   | Priekyje  | Gale      | Visur     |
| uždaryta             | uždaryta | atidaryta | uždaryta  | uždaryta  |
| atidaryta            | uždaryta | atidaryta | atidaryta | atidaryta |
{:title="Automatinių durų būsenų kaitos funkcija"}
{:id="automatiniu_duru_busenu_kaitos_funkcija"}

Taip pat galėtume nupiešti ir šio įrenginio būsenų kaitos funkcijos diagramą.

Tikimybiniai baigtinių būsenų mašinų analogai - Markovo grandinės - naudojamos atrasti dėsniams duomenyse.
Pažiūrėkime į dar vieną pavyzdį - baigtinė būsenų mašina $$M_1$$.
Nupieškime $$M_1$$ būsenų kaitos diagramą.
Pradine busena pažymėkime $$q_1$$, o priimančiąja - $$q_2$$.

| **būsena \ įvestis** | 0 | 1 |
| q_1 | q_1 | q_2 |
| q_2 | q_3 | q_2 |
| q_3 | q_2 | q_2 |
{:title="Mašinos M1 būsenų kaitos funkcija"}
{:id="masinos_m1_busenu_kaitos_funkcija"}

Pasiųskime šiai mašinai įvykių seką `1101`.
Jos pabaigoje pamatysime, kad mašina yra būsenoje $$q_2$$, kuri yra šiuo atveju pavadinta priimančiąja.
Nuo šiol sakysime, kad mašina priima įvestį, jeigu įvesties pabaigoje mašina lieka priimančioje būsenoje.
Jeigu po kokios nors įvesties mašina būna kokioje nors kitoje būsenoje, kuri nėra priimančioji, tai sakysime, kad mašina atmeta tą įvestį.
Pažaidę su kitokiomis įvestimis pastebėsime, kad mašina priima įvestis `1`, `01`, `11`, `0101010101`, ir visas kitas, kurios baigiasi `1`.
Taip pat priima ir `100`, `0100`, `110000`, ir visas kitas, kurių gale, po paskutinio `1`, yra lyginis skaičius `0`.

**Apibrėžimas.** Aibė $$A = \{ \omega: \text{mašina $M$ priima įvestį $\omega$} \}$$ yra vadinama mašinos $$M$$ kalba, rašome $$L(M) = A$$.
Taip pat sakome, kad $$M$$ atpažįsta kalbą $$A$$, arba $$M$$ priima kalbą $$A$$.

**Apibrėžimas.** Baigtinė būsenų mašina $$M$$ yra 5 elementų kortežas $$(Q, \Sigma, \delta, q_0, F)$$; čia:

0. $$Q$$ yra baigtinė aibė, vadinama būsenomis,
0. $$\Sigma$$ yra baigtinė aibė, vadinama alfabetu,
0. $$\delta: Q \times \Sigma \rightarrow Q$$ yra būsenų kaitos funkcija,
0. $$q_0 \in Q$$ yra pradinė būsena,
0. $$F \subseteq Q$$ yra priimančiųjų būsenų aibė.

Iki šiol mūsų mašinos atliko deterministinius skaičiavimus, nes po kiekvieno įvesties simbolio žinojome, į kurią būseną mašina pasikeis.
Tokios mašinos yra nedeterministinių mašinų atskiras atvejis.
Nedeterministinėse mašinose iš kiekvienos būsenos kiekvienam simboliui gali būti nulis ir daugiau galimų būsenos kaitų.
Vykdant šį modelį, kiekvienai įvesčiai apskaičiuojama po aibę galimų baigčių, t.y. įvykdomi visi galimi variantai.
Jeigu bent viena iš baigčių yra priimančioje būsenoje, tai sakome, kad nedeterministinė baigtinė būsenų mašina įvestį priėmė.

**Apibrėžimas.** Nedeterministinė baigtinė būsenų mašina $$M$$ yra 5 elementų kortežas $$(Q, \Sigma, \delta, q_0, F)$$; čia:

0. $$Q$$ yra baigtinė aibė, vadinama būsenomis,
0. $$\Sigma$$ yra baigtinė aibė, vadinama alfabetu,
0. $$\delta: Q \times \Sigma_\epsilon \rightarrow P(Q)$$ yra būsenų kaitos funkcija,
0. $$q_0 \in Q$$ yra pradinė būsena,
0. $$F \subseteq Q$$ yra priimančiųjų būsenų aibė.


**Apibrėžimas.** Dvi mašinos $$M_1$$ ir $$M_2$$ vadinamos ekvivalenčiomis, jeigu $$L(M_1) = L(M_2)$$.

**Teorema.** Kiekviena nedeterministinė baigtinė būsenų mašina turi ekvivalenčią deterministinę baigtinę būsenų mašiną.

**Įrodymas.** Skaitykite *sipser2006introduction*.

**Apibrėžimas.** Kalba $$A$$ yra vadinama reguliariąja tada ir tik tada, jeigu egzistuoja tokia nedeterministinė baigtinė būsenų mašina $$M$$, kad $$L(M) = A$$.

**Apibrėžimas.** Tarkime $$A$$ ir $$B$$ yra kalbos. Tada reguliariomis operacijomis vadiname šias:

* sąjunga $$A \cup B = \{x: x \in A \vee x \in B \}$$,
* konkatenacija $$A \circ B = \{ xy: x \in A \wedge y \in B \}$$,
* žvaigžde $$A^* = \{x_1 x_2 \dots x_k: k \geq 0 \wedge \forall i: x_i \in A \}$$.

**Teorema.** Jeigu $$A_1$$ ir $$A_2$$ yra reguliariosios kalbos, tai ir $$A_1 \cup A_2$$ yra reguliarioji kalba.

**Įrodymas.** Skaitykite *sipser2006introduction*.

**Teorema.** Jeigu $$A_1$$ ir $$A_2$$ yra reguliariosios kalbos, tai ir $$A_1 \circ A_2$$ yra reguliarioji kalba.

**Įrodymas.** Skaitykite *sipser2006introduction*.

**Teorema.** Jeigu $$A$$ yra reguliarioji kalba, tai ir $$A^\ast$$ yra reguliarioji kalba.

**Įrodymas.** Skaitykite *sipser2006introduction*.

Yra nereguliariųjų kalbų.
Pavyzdžiui, $$A=\{0^n 1^n: n \geq 0\}$$.
Tačiau mes nesigilinsime, kaip galima įrodyti, kad kalba yra nereguliari.
Svarbu tik tai, kad yra kalbų, kurių jokia baigtinė būsenų mašina negali atpažinti.
Beje, yra sukurtas baigtinėm būsenų mašinom ekvivalentus skaičiavimų modelis - reguliariosios išraiškos.

Yra dar šiek tiek galingesnių, t.y. daugiau kalbų atpažįstančių, skaičiavimų modelių - bekonteksčios gramatikos (angliškai "context-free grammar"), spaudimo žemyn automatai (angliškai "pushdown automata"), tačiau ir šie atpažįsta nevisas kalbas.
