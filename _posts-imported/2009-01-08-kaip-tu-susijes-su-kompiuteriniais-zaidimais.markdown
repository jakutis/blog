---
layout: post
title: !binary |-
  S2FpcCB0dSBzdXNpasSZcyBzdSBrb21waXV0ZXJpbmlhaXMgxb5haWRpbWFp
  cz8=
wordpress_id: 186
wordpress_url: !binary |-
  aHR0cHM6Ly9qYWt1dC5pcy8/cD0xODY=
date: 2009-01-08 13:54:56.000000000 +00:00
---
Šis įrašas yra atsakymas šiam rašinėliui apie kompiuterinius žaidimus: <a href="http://grybienojai.frgtn.net/its-all-about-rewards/">It’s all about rewards</a>.

Žaidimai "užkabinimo" aspektu tokie patys kaip ir bet koks kitas meninis kūrinys, pvz. filmai.

Pavadinkime žaidimus brandžiais, kurie yra aktualūs, perteikiantys naudingas reikšmės, tokie kaip Holivudo filmai, populiarūs. Natūraliai visada bus tokių neholivudinių dalykų, nes niekada niekas iškart ten nepatenka. Kitaip tariant, visos filmų idėjos turi pereit ir eksperimentinį etapą.

Dabar tarkim, kad tu paimi kokį nors žaidimą. Į žaidimo temas tu dėmesio nekreipi, nes viskas, kas šiame pasaulyje yra, tau įdomu. Pagal tai, kiek jame gali atrasti naujų, anksčiau nematytų, teisingų dalykų, sprendi apie jo vertę. O nuo dalykų, kurie sunkiai suvokiami, keisti, reikalaujantys rimtesnio pamąstymo, kiekio priklauso tavo nuomonė apie jo kokybę, gebėjimą aiškiai perteikti mintį. Jei tas žaidimas yra vertingas ir kokybiškas, tai laikysi jį geru, ypatingu, tokiu, kokių sutinki retai. Vienas brandaus žaidimo bruožų yra tas, kad jis visada yra kokybiškas ir nėra pasirinkęs labai siauros, kurią mažai žmonių išmano, temos.

Pradėkim nuo pačių pradžių. Tu imi brandžius žaidimus, nes apie juos didžiausia tikimybė sužinoti pirmiausiai (visai kita istorija, jei tu iš pradžių dažnai matai daug eksperimentų). Jie geri. Kuo daugiau žaidimų paimi per tą patį laiką, rečiau sutinki vertingų žaidimų. Kokybė išlieka, tačiau trūksta vertės. Yra variantas, kad tu to nepastebi, mėgaujiesi vien kokybiškais žaidimais, į nebrandžius tu net nežiūri, tad pamiršti ir kaip atskirti vertingą žaidimą, imi mėgautis vien blizgučiais, bukini savo protą. Yra variantas, kad tu tai pastebi ir žaidi vis rečiau, tačiau nebrandūs tavęs net nedomina, neskubi, kad brandūs, naujų idėjų kupini žaidimai spėtų atsirast, skiri laiką kitiems dalykams. Yra variantas, kad tu tai pastebi ir spauni į žaidimų kokybę, tad pradedi imti eksperimentinius. Pastaruoju variantu, jei bijai kurti, tai, kas bus prognozuot neįmanoma. O jei tu esi kūrybingas, tu anksčiau ar vėliau pradedi pats tokius kurti, gerini kokybę, perteiki savo (naujas) idėjas.

Kurį variantą tu esi pasirinkęs?

Vienas truputį kontraversiškas dabartinės žaidimų verslo rinkos dydžio augimo efektas yra tas, kad ieškoma kuo netikėtesnių, tačiau siauresnių žaidimų temų. Tada trūkstant turinio, pridedama daug ne esminių, bet patrauklių temų. Kita vertus tokiu būdu sužinoma vis daugiau. Bet ar šios dvi skirtingos pasekmės neveda prie vienos - informacijos pertekliaus? Ar neskatina tai žmogaus žinoti apie maždaug viską ir vis mažiau apie siaurą sritį? Grįžtant prie anų variantų, tai ar neskatina pirmojo, nors ir leidžia rinktis geresnį antrąjį? O gal čia viskas gerai - žmonės tampa vis kritiškesni, atmetantys skatinimus iš kitų žmonių ir pabrėžiantys savo norus?

Beje, suprantu, kad gali būti, kad pažeidžiau ir iškreipiau originalią kai kurių sąvokų reikšmę, bet stengiausi duot užuominų, kaip iškreipiau.
